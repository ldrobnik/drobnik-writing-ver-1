<div class="jumbotron cunninghamella">
    <div class="main-jumbopanel">
        <h3>Łukasz Drobnik</h3>
        <h1>CUNNINGHAMELLA</h1>
        <h4 class="description">Rozdział dziesiąty</h4>
    </div>

    <div class="secondary-jumbopanel">
        Minipowieść złożona w&nbsp;większości z&nbsp;cytatów. Ukazała się w&nbsp;2011&nbsp;r. nakładem <a href="http://wforma.eu/12,nocturine.-cunninghamella.html" target="_blank">wydawnictwa Forma</a>.
    </div>

    <video autoplay loop src="videos/cunninghamella.mp4" poster="images/poster-cunninghamella.jpg"></video>
</div>
<div class="story cunninghamella">
    <p id="first">Obudziła się z&nbsp;obolałą wątrobą (chyba). Zadzwoniła do pracodawcy, że nie może przyjść.</p>
    <p>Iva, siostra Luul, była lekarką płucną. Ellery liczyła jednak na to, że zna się również na innych narządach. Przed wyjściem zajrzała do sypialni męża, obrócił się we śnie na drugą stronę.</p>
    <div class="text-separator"></div>
    <p>Gabinet Ivy mieścił się na piętrze 1936, na tym samym piętrze była rzeźnia. Ellery szła nieśpiesznie przez powietrze cięte błyskawicami lśniących much końskich. Drzwi, których szukała, były na drugim końcu korytarza.</p>
    <p>Weszła do poczekalni. Pokój był ciemny i&nbsp;aksamitny od granatowych obić ze złotym deseniem. Pod ścianami siedzieli ludzie, głównie starsi. Usiadła na kanapie i&nbsp;zaczęła przysłuchiwać się rozmowom. Czasami głosy przycichały i&nbsp;zżymały się z&nbsp;cicha jak gaworzenie wiatru w&nbsp;nocnym kominie. Cierpliwie czekała na swoją kolej.</p>
    <div class="text-separator"></div>
    <p>Kiedy w&nbsp;końcu weszła do środka, Iva przywitała ją ciepło, kazała się rozebrać do połowy i&nbsp;położyć na łóżku, a&nbsp;potem osłuchała stetoskopem jej czterdziestoparoletnie ciało.</p>
    <p>&mdash; To motylice &mdash; zdiagnozowała. &mdash; Ale nie martw się, jest nowa bezinwazyjna metoda &mdash; dodała, widząc przejęcie na twarzy pacjentki, po czym odsunęła białą zasłonę i&nbsp;oczom Ellery ukazał się aparat przypominający suszarkę kloszową.</p>
    <p>Usiadła na fotelu, a&nbsp;Iva nasunęła na jej głowę klosz i&nbsp;nacisnęła włącznik.</p>
    <p>Ellery poczuła delikatne wibracje wewnątrz siebie (figury przepływają w&nbsp;splątanym, łagodnym zgiełku), ogarnęło ją przyjemne ciepło, co wywołało delikatny uśmiech na twarzy (eksplodują cicho), w&nbsp;końcu zemdlała.</p>
    <div class="text-separator"></div>
    <p>Gdy się ocknęła, pomieszczenie popadało coraz bardziej w&nbsp;chroniczną szarość zmierzchu, porastało na krawędziach liszajem cienia, puszystą pleśnią i&nbsp;mchem koloru żelaza. Iva przyniosła słoik, w&nbsp;którym pływały dwie duże motylice. Jedna puściła do Ellery oko.</p>
    <p>Była cały czas osłabiona, więc zadzwoniła do domu, żeby Joenaur po nią przyjechał.</p>
    <div class="text-separator"></div>
    <p>Kiedy otworzyli drzwi na korytarz, jarzeniówki zgasły. Zawahali się, po czym weszli w&nbsp;noc szumiącą jak muszla.</p>
    <p class="sources">źródła: autocentrum.pl, banwar1944.eu, be-marvelous.blog.onet.pl, biblioteka.szkolabdsm.com.pl, blog.jajcus.net, bramaswiatow.pl, chcebycpiekna.pl, chodzzemna.blog. onet.pl, edyta.bloog.pl, erodzina.pl, e-teatr.pl, fahrenheit.net.pl, fakty.interia.pl, filmweb.pl, finde-mich.blog.onet.pl, forum.gazeta.pl, forum.thecrims.org, gennet.cz, joemonster.org, junior. reporter.pl, just-bloomm.mylog.pl, kdyz-se-podivate.blog.cz, konie-snh-ja.blog.onet.pl, kopalniawiedzy.pl, lacan.pl, legia.net miasta.gazeta.pl, mojeopinie.pl, moto.allegro.pl, nieruchomości. beck.pl, oksana-z.blog.onet.pl, przygody-julii.bloog.onet.pl, rybnikpogodzinach.pl, teksty.jeja.pl, to-depth-of-death.blog.onet.pl, tokiohot3l.fora.pl, wikipedia.pl, wolne-media.h2.pl, wprost.pl, wprost.pl, wsp.krakow.pl, wyjatkowa-milosc-niezwyklych-ludzi.blog.onet.pl, x-12.pl, zgon.info.pl, Białoszewski Miron &bdquo;Małe i większe prozy&rdquo;, Dygasiński Adolf &bdquo;Nowele i opowiadania&rdquo;, Gąsiorowski Wacław &bdquo;Pani Walewska&rdquo;, Iwaszkiewicz Jarosław &bdquo;Podróże&rdquo;, Joyce James &bdquo;Finnegans Wake&rdquo;, Kisielewski Stefan &bdquo;Widziane z góry&rdquo;, Schulz Bruno &bdquo;Sklepy cynamonowe&rdquo;, Vonnegut Kurt Jr. &bdquo;Rzeźnia numer pięć&rdquo;, wiadomosci.gazeta.pl, wiadomości spam</p>
    <p class="story-footnote">&copy; 2017 by Łukasz Drobnik</p>
    <button (click)="resetScroll()" [routerLink]="['/cunninghamella3']" type="button" class="btn read-on">czytaj dalej</button>
</div>
